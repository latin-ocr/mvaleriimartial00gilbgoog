EPIGRAMMATON LIB. XII. 303
LXXIX.

Donavi tibi multa, quae rogasti,
Donavi tibi plura, quam rogasti:
Non cessas tamen usque me rogare.
Quisquis nil negat, Atticille, fellat.

LXXX.

Ne laudet dignos, laudat Callistratus omnes.
Oui malus est nemo, quis bonus esse potest?

LXXXI.

Brumae diebus feriisque Saturni
Mittebat Umber aliculam mihi pauper3
Nunc mittit alicam: factus est enim dives.

LXXXII„

Effugere in thermis et circa balnea non est ·
Menogenen, omni tu licet arte velis.
Captabit tepidum dextra laevaque trigonam,
imputet acceptas ut tibi saepe pilae.
cOolliget et referet laxum de pulvere follem,
Et si iam lotus, iam soleatus erit.
Lintea si sumes, nive candidiora loquetur,
Sint licet infantis sordidiora sinu.
Exiguos secto comentem dente capillos
10' Dicet Achilleas disposuisse comae.
Fumosae feret ipse tropin de faece lagonae,
Frontis et umorem colliget usque tuae.
Omnia laudabit, mirabitur omnia, donec
Perpessus dicas taedia mille „Veni!“

LXXXIII.

Derisor Fabianus hirnearum,
Omnes quem modo colei timebant
Dicentem tumidas in hydrocelas,
Quantum nec duo dicerent Catulli,
aln thermis subito Neronianis
Vidit ae miser, et tacere coepit.

 

