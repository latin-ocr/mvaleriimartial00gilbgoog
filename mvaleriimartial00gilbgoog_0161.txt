. 114 n. van. MARTIALIS

Quam non sensuro dare quadringenta caballo,
10 Aureus ut Scorpi nasus ubique micet?
Ο frustra locuples, 0 dissimulator amici,
Haec legis et laudas? Quae tibi fama perit!

XXVI.

Quod alpha dixi, Corde, paenulatorum
Te nuper, aliqua cum iocarer in charta,
Si forte bilem movit hic tibi versuS,
Dicas licebit beta me togatorum.

XXVII.

Ingenium studiumque tibi moresque genusque
Sunt equitis, fateor. Cetera plebis habes:
Bis septena tibi non sunt subsellia tanti,
Ut sedeas viso pallidus Oceano

XXVIII.

Ut bene loquatur sentiatque Mamercus,
Efficere nullis, Aule, moribus possis:
Pietate fratres Curvios licet vincas,
Quiete Neruas, comitate Rusones,
5Probitate Macros aequItate Mauricos,
Oratione Regulos, iocis Paulos:
Robiginosis cuncta dentibus rodit.
Hominem malignum forsan esse tu credas:
Ego esse miserum credo, cui placet nemo.

XXIX.
Si quando leporem mittis mihi, Gellia, dicis:
„Formosus septem, Marce, diebus eris.“

Si non derides, si verum, lux mea, narras,
⁶ Edisti nunquam, Gellia, tu leporem.

XXX.

Varro, Sophocleo non infitiande cothurno,
Nec minus in Calabra suspiciende Q

 

