M. VAL. MARTIALIS

EPIGRAMMATON

LIBER X.
Ι.

. Si nimius videor seraque coronide longus
Esse liber, legito pauca: libellus ero.
Terque quaterque mihi finitur carmine parvo
Pagina: fac tibi me quam cupis esse breven'a

Il.

Festinata prior, decimi mihi cura libelli.
Elapsum manibus nuno revocavit opus.
Nota leges quaedam, sed lima rasa recenti3
Pars nova maior erit: lector, utrique fave,
cLector, opes nostrae: quem cum mihi Roma dedisset,
„Nil tibi quod demus maius habemus“ ait.
„Pigra per hunc fugies ingratae flumina Lethes
Et meliore tui parte superstes eris
Marmora Messalae findit caprificus, et audax
ro Dimidios Crispi mulio ridet equos:
At chartis neo furta nocent et saecula prosunt,
Solaque non norunt haec monumenta mori.“ ·

ΠΙ.

Vernaculorum dicta, sordidum dentem,
Et foeda linguae probra circulatricis,

Quae sulphurato nolit empta ramento
Vatiniorum proxeneta fractorum,
oPoeta quidam clancularius spargit

Et vult videri nostra. Credis hwa?

 

