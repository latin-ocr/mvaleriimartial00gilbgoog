100 ' n. vac. nuncians

Tam non invida tamque liberali ,
Tam comi patet hospitalitate:
Credas Alcinoi pios Penates
30 Aut, facti modo divitis, Molorchi.
Vos nunc omnia parva qui putatia,
Centeno gelidum ligone Tibur
Vel Praeneste domate pendulamque
Uni dedite Setiam colono,
au Dum me iudice praeferantur istis‘ ·
Iuli iugera pauca Martialis.

LXV.

Oculo Philaenis semper altero plorat.
Quo fiat istud quaeritis modo? lusca est.

Egisti vitam semper, Line, municipalem,
Qua nihil omnino vilius esse potest.
Idibus et raris togula est excussa Kalendis
Duxit et aestates synthesis una decem.
sSaltus aprum, campus leporem tibi misit inemptum, ,
Silva graves turdos exagitata dedit,
Captus flumineo venit de gurgite piscis,
Vina ruber fudit non peregrina cadus.
Nec tener Argolica missus de gente minister,
10 Sed stetit inculti rustica turba foci.
. Vilica vel duri compressa est nupta coloni,
Incaluit quotiens saucia vena mero.
Nec nocuit tectis ignis, nec Sirius agris,
Nec mersa est pelago, nec fuit ulla ratis.
15 Subposita est blando nunquam tibi tessera tale,
Alea sed parc'ae sola fuere nuces.
Dic, ubi sit dacica, mater quod avara reliquit.
Nusquam est: fecisti rem, Line, difficilem.

LXVII.

Praetorem pauper centum sestertia Gaurus
Orabat cana notus amicitia,

 

