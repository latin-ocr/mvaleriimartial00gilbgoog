200 M. VAL. MARTIALIS
VIII.

Tanquam parva foret serus iniuria nostri
Foedandos populo prostituisse mares,
Iam cunae lenonis erant, ut ab ubere raptus
⁴Sordida vagitu posceret aera puer:
tlmmatura dabant infandas corpora poenas.
Non tulit Ausonius talia monstra pater,
Idem qui teneris nuper succurrit ephebis,
Ne faceret steriles saeva libido viros.
Dilexere prius pueri iuvenesque senesque,
10 At nunc infantes te quoque, Caesar, amant.

IX.
Nil tibi legavit Fabius, Bithynice, cui tu

Annua, si memini, milia sena dabas.
Plus nulli dedit ille: queri, Bithynice, nolit ⁵
Annua legavit milia sena tibi.

X.

Cenes, Canthara, cum foris libenter,
(llamas et maledicis et minaris.

Deponas animos truces, monemus: ·
Liber non potes et gulosus esse.

XI.

Nomen cum violis rosisque natum,
Quo pars optima nominatur anni,
Hyblam quod sapit Atticosque flores,
Quod nidos olet alitis superbae,
oNomen nectare dulcius beato,
Quo mallet Cybeles puer vocari
Et qui pocula temperat Tonanti,
Quod si Parrhasia sones in aula,
Respondent Veneres Cupidinesque3
10 Nomen nobile, molle, delicatum
Versu dicere non rudi volebam:

Sed tu syllaba contumax repugnas. μω

 

