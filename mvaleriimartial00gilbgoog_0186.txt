EPIGRAMMATON LIB. VI. 139

Hoc de palmite laeseris racemos,
1oNascetur, licet hoc velis negare,
Inserta tibi ficus a cupressu.

L.

Cum coleret puros pauper Telesinus amicos,
Errabat gelida sordidus in togula:
Obscenos ex quo coepit curare cinaedos,
Argentum, mensas, praedia solus emit.
sVis fieri dives, Bithynice? conscius esto:
Nil tibi vel minimum basia pura dabunt.

LI. s

Quod convivaris sine me tam saepe, Luperca,
Inveni, noceam qua ratione tibi.

Irascor, licet usque uoces mittasque rogesque.
„Quid facies‘?“ inquis. Quid faciam? veniam.

LII.

Hoc iacet in tumulo raptus puerilibus aunis
Pantagathus, domini cura dolorque sui,
Vix tangente uagos ferro resecare capillos
Doctus et hirsutas excoluisse genas.
sSis licet, ut debes, tellus, placata levisque,
Artificis levior non potes esse manu.

LIII.

Lotus nobiscum est, hilaris cenarit, et idem
Inventus mane est mortuus Andragoras.

Tam subitae mortis causam, Faustina, requiris?
In somnis medicum viderat Hermocraten.

LIV.

Tantos et tantas si dicere Sextilianum,
Aule, retes, iunget vix tria verba miser.

„Quid sibi vult?“ inquis. Dicam, quid suspicer essex
Tantos et tantas Sextilianus amat.

 

