EPIGRAMMATON LIB. V. 111

XVII.

Dum proavos atavosque refers et nomina magna,
Dum tibi noster eques sordida condicio est, Α

Dum te posse negas nisi late, Gellia, clavo
Nubere, nupsisti, Gellia, cistibero.

XVIII.

Quod tibi Decembri mense, quo volant mappae*
Gracilesque ligulae cereique chartaeque
Et acuta senibus testa cum Damascenis, ⁴ ·
Praeter libellos vernulas nihil misi,
cFortasse avarus videar aut inhumanus. ¹ , , 1
’ Odi dolosas munerum et malas artes:
Imitantur hamos dona: namque quis nescit,
Avidum vorata decipi scarum musca?
Quotiens amico diviti nihil donat,
100 Quintiane, liberalis est pauper.

XIX. ·>

Si qua fides veris, praeferri, maxime Caesar,
Temporibus possunt saecula nulla tuis.
Quando magis dignos ficuit spectare triumphos?
Quando Palatini plus meruere dei?
5Pulchrior et maiorque sub duce Martia Roma?
· Sub quo libertas principe tanta fuit?
Est tamen hoc vitium, sednon leve, sit licet unum,
Quod colit ingratas pauper amicitias.
Quis largitur opes veteri fidoque sodali,
10 Aut quem prosequitur non alienus eques?
Saturnaliciae ligulam misisse selibrae
E lamnisve Tagi scripula tota decem
Luxuria est, tumidique vocant haec munera reges:
Qui crepet aureolos, forsitan unus erit.
15 Quatenus hi non sunt, esto tu, Caesar, amicus:
Nulla ducis virtus dulcior esse potest.
Iam dudum tacito rides, Germanice, naso,
Utile quod nobis do tibi consilium.

 

