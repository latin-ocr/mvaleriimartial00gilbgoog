Εἶὲν-’.βψ ” “

EPIGRAMMATON LlB. XL 279

XCVI.

Marcia, non Rhenus, salit hic, Germane: quid obstas
Et puerum prohibes divitis imbre lacus?

Barbare, non debet, submoto cive, ministro
Captivam victrix unda levare sltim.

XCVII.

Una nocte quater possum: sed quattuor annis
si possum, peream, te Telesilla semel.

XCVIII.

Effugere non est, Flacco, basiatores.
Instant, morantur, persecuntur, occurrunt,
Et hinc et illinc, usquequaque, quacunque.
N on ulcus acre pustulaeve lucentes,
sNec triste mentum sordidique lichenes,
Nec labra pingui delibuta cerato,
Nec congelati gutta proderIt nasi.
Et aestuantem basiant et algentem,
Et nuptiale basium reservantem.
10 Non te cucullis asseret caput tectum,
Lectica nec te tuta pelle veloque,
Nec vindicabit sella saepius clusa:
Rimas per omnes basiator intrabit.
Non consulatus ipse, non tribunatus
15Senive fasces, nec superba clamosi
Lictoris oblget virga basiatorem:
Sedeas in alto tu licet tribunali
Et e curuli iura gentibus reddas,
Ascendet illa basiator atque illa.
20 Febricitantem basiabit et flentem,
Dabit oscitanti basium natantIque,
Dabit et cacanti. Remedium mali solum est,
Facias amicum basiare quem nolis.

XCIX.

De cathedra quotiens surgis — iam saepe notavi -
Paedicant miserae, lesbia, rs tunicae.

 

