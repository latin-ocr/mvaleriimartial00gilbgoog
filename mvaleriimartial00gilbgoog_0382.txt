neiausuuuron niu. XIV. 335

Fascia pectoralis.

Fascia crescentes dominae compesce papillam,
Ut sit quod capiat nostro tegatque manus.

CXXXV. Cenatoria.

Nec fora sunt nobis nec sunt vadimonia nota:
Hoc opus est, pictis accubuisse toris

CXXXVI. Laeua.

Tempore brumali non multum levia prosunt:
Calfaciunt villi pallia vestra mei.

CXXXVII. Lacernae albae.

Amphitheatrali nos commendamus ab usu,
Cum teget algentes alba lacerna togas.

CXXXVIII. Mantele.

Nobilius villosa tegant tibi lintea citrum:
Orbibus in nostris circulus esse potest.

CXXXIX. Cuculli Liburnici.

Iungere nescisti nobis, o stulte, lacernas:
Indueras albas, exue, callainis.

CXL. Udones Cilicii.
Non hos lana dedit, sed olentis barba mariti:
Cinyphio poterit planta latere sinu.

CXLI. Spretiesis.

Dum toga per quinas gaudet requiescere luces,
Hos poteris cultus sumere iure tuo.

CXLII. Focale.

Si recitaturus dedero tibi forte libellum,
Hoc focale tuas adserat auriculas.

CXLIII. Tunicae Patavinae.

Vellera consumunt Patavinae multa trilices,
Et pingues tunicas serto secere potest.

 

