80 n. van nannmns
LXXXVII

Narrat te, Chione, rumor nunquam esse fututam ,

Atque nihil cunno purius esse tuo.
Tecta tamen non hac, qua debes, parte lavaris:
Si pudor est, transfer subligar infaciem

LXXXVIII.

Sunt gemini fratres, diversa sed inguina lingunt
Dicite, dissimiles sunt magis, an similes?

LXXXIX.

Utere lactucis et mollibus utere malvis:
Nam faciem durum, Phoebe, cacantis habes.

XO.

Vult, non vult dare Galla mihi, nec dicere possum ,
Quod vult et non vult, quid sibi Galla velit

xol.

Cum peteret patriae missicius arva Ravennae,
Semiviro Cybeles cum grege iunxit iter.
Huic comes haerebat domini fugitivus Achillas
Insignis forma nequitiaque puer.
oHcc steriles sensere viri: qua parte cubaret
Quaerunt. Sed tacitos sensit et ille dolos:
Mentitur, credunt. Somni post vina petuntur:
Continuo ferrum noxia turba rapit
Exciduntque senem, spondae qui parte iacebat3
10 Namque puer pluteo vindice tutus erat.
Suppositam quondam fama est pro virgine cervam,
At nunc pro cervo mentula supposita est.

XCII. Î‡

Ut patiar moechum, rogat uxor, Galle, sed unum.
Huic ego non oculos eruo, Galle, duos?

XCIII.

(lum tibi trecenti consules, Vetustilla,
Et tres capilli quattuorque sint dentes,

 

