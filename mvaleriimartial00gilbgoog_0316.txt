EPIGRAMMAI'ON LlB. XI. 269

LII.

Cenabis belle, Iuli Cerialis, apud me3
Condicio est melior si tibi nulla, veni.
Octavam poteris servare, lavabimur una:
Scis, quam sint Stephani balnea iuncta mihi.
5Prima tibi dabitur ventri lactuca movendo
Utilis, et porris fila resecta suis,
Mox vetus et tenui maior cordyla lacerto,
Sed quam oum rutae frondibus ova tegant3
Altera non deerunt tenui versata favilla,
10 Et Velabrensi massa coacta foco,
Et quae Picenum senserunt frigus olivae.
Haec satis in gustu. Cetera nosse cupis?
Mentiar, ut venias: pisces, conchylia, sumen
Et chortis saturas atque paludis ares,
15 Quae nec Stella solet rara nisi ponere cena.
Plus ego polliceor: nil recitabo tibi,
Ipse tuos nobis relegas licet usque Gigantas,
Rura rel aeterno proxima Vergilio.

LIII.

Claudia caeruleis cum sit Rufina Britannis
Edita, quam Latiae pectora gentis habet!
Quale decus formae! Romanam eredere matres

Italides possunt, Atthides esse suam.
5Di bene, quod sancto peperit fecunda marito,
Quod sperat generos quodque puella nurus.
Sic placeat superis, ut coniuge gaudeat uno
ns semper natis gandeat illa tribus.

LIV.

Unguenta et casias et olentem funera myrrham
Turaque demedio semicremata rogo
Et quae de Stygio rapuisti cinnama lecto,
Inprobe, de turpi, Zoilo, redde sinu.
uA pedibus didicere manus peceare protervae.
Non miror furem, qui fugitiuus eras.

 

