42 M. Vno. MARTIALIS

Spectas eschatocollion, Severe,

Et longas trahis oscitationes.
oHaec sunt, quae relegente me solebas
Rapta exscribere, sed Vitellianis,
Haec sunt, singula quae sinu ferebas
Per convivia cuncta, per theatra,
'Haec sunt aut meliora si qua nescis.
10 Quid prodest mihi tam macer libellus,
Nullo crassior ut sit umbilico,
si totus tibi triduo legatur?
Nunquam deliciae supiniores.
Lassus tam cito deficis viator,
15Et cum currere debeas BovillaS‚
Interiungere qnaeris ad Camenas?
I nunc, edere me iube libellos.

VII.

Declamas belle, causas agis, Attice, belle,
, Historias bellas, carmina bella facia,
Componis bella mimos, epigrammata belle,
Bellus grammaticus, bellus es astrologus,
5Et belle cantas et saltas, Attice, belle,
Bellus es arte lyrae, bellus es arte pilae.
Nil bene cum facias, facias tamen omnia belle,
Vis dicam quid sis? magnus es ardalio.

VIII.

Si qua videbuntur chartis tibi, lector, in istis
Sive ob‘scura nimis sive latina parum,
Non meus est error: nocuit librarius illis,
· Dum properat versus adnumerare tibi.
oQuod si non illum, sed me peccasse putabis,
Tunc ego te credam cordis habere nihil.
„Ista tamen mala sunt.“ Quasi nos manifesta negemus:
Haec mala sunt, sed tu non meliora facis

IX

Scripsi, rescripsit nil Naevia, non dabit ergo.
Sed puto quod scripsi legerat: ergo dabit.

 

