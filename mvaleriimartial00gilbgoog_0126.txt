EPIGRAMMATON LIB. III. 79

Domini bibentis ebrium regit penem.
At ille retro flexus ad pedum turbam
Inter catellas anserum exta lambentes
20 Partitur apri glandulas palaestritis
Et concubino turturum nates donat3
Ligurumque nobis saxa cum ministrentur
Vel cocta fumis musta Massilitanis,
Opimianum morionibus nectar
25 Crystallinisque murrinisque propinat.
Et Cosmianis ipse fusus ampullis
Non erubescit murice aureo nobis
Dividere moechae pauperis capillare.
Septunce multo deinde perditus stertit:
30 Nos accubamus et, silentium rhonchis
Praestare iussi, nutibus propinamus
Hos Malchionis patimur improbi fastus,
Nec vindicari, Rufe, possumus: fellat.

LXXXIII.

Ut faciam breviora mones epigrammata, Corde.
„Fac mihi, quod Chione“: non potui brevius.

LXXXIV.

Quid narrat tua moecha? Non puellam
Dixi, Gongylion. Quid ergo? linguam.

LXXXV.

Quis tibi persuasit nares abscidere moecho?
Non hac peccatum est parte, marito, tibi.
Stulte, quid egisti? nihil hie tibi perdidIt uxor,

Cum sit salva tui mentula Deiphobi.

LXXXVI.

Ne legeres partem lascivi, casta, libelli,
Praedixi et monui: tu tamen, ecce, legis.
Sed si Panniculum spectas et, casta, Latinum,—

Non sunt haec mimis improbiora - leue.

 

